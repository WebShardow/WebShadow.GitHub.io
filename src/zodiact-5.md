# ราศีพฤษภ (Taurus)

(ผู้ที่เกิดตั้งแต่วันที่  20 เมษายน - 20 พฤษภาคม)

ธาตุ : ดิน
ดาวประจำราศี : ดาวศุกร์
สีประจำราศี : สีฟ้า

ชาวราศีพฤษภเป็นธาตุดินชั้นที่สองของดวงโลก จึงเป็นคนหนักแน่น ไม่ค่อยชอบเปลี่ยนแปลงตัวเองไปตามกระแสโลกมากนัก เรียกว่าใครเขาเห่ออะไรกันท่านมักจะไม่วิ่งตามกระแสนิยมว่างั้นเถอะ สิ่งที่ท่านมักจะทำเสมอก็คือการมองหาช่องทางการสร้างอาชีพเพื่อให้มีเงินมีทองใช้ การเงินจึงไม่เคยติดขัด มีเงินเหลือกินเหลือใช้ ท่านจะยอมเป็นหนี้ก็ต่อเมื่อสิ่งนั้นก่อให้เกิดผลกำไรในอนาคต เช่น ซื้อที่ดินทำเลทอง เป็นต้น เรื่องหน้าที่การงาน ท่านมักเป็นที่รักของคนรอบข้าง ทำงานได้หลายประเภทหลายวงการ เช่น ดารา นักร้องก็เป็นได้ หรือจะให้เป็นทหารเป็นตำรวจก็ทำได้ดีเช่นกัน สำหรับเรื่องหัวใจท่านมักมีคนรักในมุมลับ ๆ คนรักแรกมักไปไม่รอด จะเจอคนที่อยู่ด้วยได้จริง ๆ ก็ต่อเมื่อคนที่สามที่สี่ไปแล้วทำนองนั้น

ลักษณะนิสัย :

- เป็นคนมั่นคง อดทน รักสวยรักงาม ชอบความสบาย
- ชอบความหรูหรา ความสะดวกสบาย
- เป็นคนรักครอบครัว รักเพื่อนฝูง
- เป็นคนซื่อสัตย์ จริงใจ
- บางครั้งอาจเป็นคนดื้อรั้น ยึดติดกับความคิดของตัวเอง
