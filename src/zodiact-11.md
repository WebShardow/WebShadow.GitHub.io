# ราศีพิจิก (Scorpio)

ผู้ที่เกิดตั้งแต่วันที่ 23 ตุลาคม - 21 พฤศจิกายน

ธาตุ : น้ำ
ดาวประจำราศี : ดาวอังคาร
สีประจำราศี : สีแดงเข้ม

ชาวราศีพิจิกเป็นราศีธาตุน้ำ ทำให้มีความสงบเย็น แต่ก็แฝงไว้ด้วยความลึกลับและน่ากลัว ไม่ถึงกับโผงผางแต่บางอารมณ์ก็ดุร้ายไม่ใช่เล่น เป็นราศีที่ดูดวงยากที่สุดเนื่องด้วยความลึกลับที่ว่า ชอบเก็บตัวไม่ชอบเข้าสังคมกับคนมากนัก ร่างกายมักเจ็บป่วยมีโรคประจำตัวทำให้ไม่ค่อยสบายเนื้อสบายตัวสักเท่าไร ชาวราศีพิจิกมักมีความเป็นช่างที่มีฝีมือและผลงาน เช่น ช่างภาพ ช่างไฟฟ้า ช่างแต่งหน้า แพทย์ศัลยกรรมความงาม แพทย์ผิวหนัง หรือทันตแพทย์ เป็นต้น และมักทำอาหารอร่อย ด้านชีวิตส่วนตัวมักมีความวุ่นวาย มีเรื่องชู้สาวเกิดขึ้นในหลาย ๆ ช่วงของชีวิต อย่างไรก็ตามมักไม่ขาดคนมารักมาชอบ และมักเป็นที่รักใคร่ของเจ้านายผู้ใหญ่ โดยเฉพาะเจ้านายที่เป็นผู้หญิง

ลักษณะนิสัย :

- เป็นคนลึกลับ น่าค้นหา รักความตื่นเต้นเร้าใจ
- ชอบความท้าทาย ชอบไขปริศนา
- เป็นคนมีเสน่ห์ ดึงดูดใจ
- บางครั้งอาจเป็นคนหวงแหน อาฆาตพยาบาท
- เป็นคนมีอารมณ์รุนแรง
