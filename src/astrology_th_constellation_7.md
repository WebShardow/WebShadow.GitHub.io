# ปีมะเมีย หรือปีม้า

สำหรับคนที่เกิดในปีมะเมียนั้น มักเป็นคนสนุกสนาน ร่าเริง จริงใจ รักอิสระ ไม่ชอบยึดติดกับใคร เป็นคนที่มีเสน่ห์ มีความเชื่อมั่นในตัวเองค่อนข้างสูง มีความทะเยอทะยาน 
ทำทุกอย่างเพื่อสิ่งที่ตัวเองต้องการ ชาวมะเมียบุคลิกจะดูเป็นคนที่เข้าถึงง่าย ถึงแม้จะพูดไม่ค่อยเก่ง เป็นคนที่ปากแข็งแต่ใจอ่อน รักการผจญภัย ไม่ชอบอยู่นิ่งๆ จะต้องหาอะไรให้ตัวเองได้มีอะไรทำอยู่ตลอดเวลา 
มีหัวการค้า มีความเก่งรอบตัว มีปัญญาดี ฉลาดหลักแหลม

ปีมะเมีย : เปิดเผย ไม่เคยมีความลับ มีหัวใจเสรี มีมุขฮาๆ มาโชว์เสมอ นิยมความเลิศหรู ดูโดดเด่น สดชื่น รื่นเริงตลอดปี จัดการเรื่องเงินเก่งมาก ฉลาดเฉลียว เอาตัวรอดเก่ง เป็นหัวหน้าฝ่ายกิจกรรมได้ดี 
มีความทะเยอทะยานสูง ชอบให้ยกยอปอปั้น ชอบการแสดงออกสุดฤทธิ์ มีเรี่ยวแรงเหลือเฟือ เหนื่อยยาก ขี้เบื่อ สมาธิสั้นมาก อดทนน้อย อดกลั้นไม่เก่ง โกรธใครเป็นต้องทำหน้าหงิกทันที

รักการเดินทาง ผจญภัย สนุกกับชีวิตมากกว่าจะเอาจริงเอาจัง รู้จักรอมชอม ไม่ก้าวร้าว ตามใจตัวเองเป็นที่หนึ่ง ชอบเคลื่อนไหว ไม่อยู่นิ่ง ฉุนใครเป็นต้องโต้ตอบ ไม่ยอมให้ตัวเองทุกข์ 
เศร้าบ้าง บางครั้งก็ถอดใจ ยอมแพ้ได้อย่างคาดไม่ถึง กล้ารัก กล้าเลิก มีมิตรสหายเป็นแสน แต่มีคนชังเพราะปากตัวเอง ไม่หวั่น แม้ยิ่งสูงยิ่งหนาว หาญกล้า บ้าบิ่น 

โรแมนติกสุดหัวใจ บุคลิกอ่อนโยน แต่ใจเด็ดมาก ยอมเหนื่อยทางตรงมากกว่าสนทางลัด เน้นหลักช้าๆ ได้พร้าเล่มงาม รู้จักปรับตัวในทุกสถานการณ์ ไม่ขี้เหนียว แต่ก็ไม่สุรุ่ยสุร่าย 
แคร์คนรอบข้างเสมอ แต่ไม่ค่อยปลื้มกับความเปลี่ยนแปลงใดๆ ยึดมั่นในความรักและความผูกพัน เป็นนักเจรจาต่อรองที่ดีเลิศ ไม่เคยหวั่นแม้วันเจอมรสุมชีวิต

ทายนิสัย คนปีมะเมีย

ถึงจะเป็นม้าศึกแต่กลับไม่คึกสักเท่าไหร่ ความรักของคนเกิดปีมะเมียจึงไม่หวือหวาโลดโผนเหมือนคนอื่นเขา ความรักเป็นแบบเรื่อย ๆ ซะมากกว่า หญิงที่เกิดปีม้าเรียกได้ว่าเป็นสาวเสน่ห์แรง 
เรียกได้ว่ามีมาไม่ขาด ดังสายน้ำไหลเลยทีเดียว และแน่นอนเรื่องปวดหัวใจก็จะเป็นเรื่องอะไรล่ะ เพราะความรักที่มีแต่คนมาเสนอให้นี่เอง หนุ่มสาวปีนี้มีความชอบที่เหมือนกันอยู่อย่างก็คือ 
ชอบให้คนอื่นมาคอยเอาอกเอาใจ ดูแล ห่วงใย ถ้ารู้ใจเธอข้อนี้แล้วไม่ผิดหวังหรอกนะ ถ้าหากเกิดมีคนรักเป็นชาวปีมะเมียแล้ว เกิดเป็นคนที่เอาใจใครไม่เป็น ห่างหายขาดความสม่ำเสมอแล้วละก็เตรียมตัวเตรียมใจไว้ได้เลย 
เพราะสิ่งนี้แล้วคนเกิดปีมะเมียต้องการมากเลยทีเดียว หนุ่มสาวปีม้ามักเป็นคนหน้าตาดี จึงมักติดนิสัยหลงตัวเอง ประเภทชอบมองกระจกเป็นนกหงส์หยกเลยทีเดียว ชอบคิดอยู่เสมอว่าตัวเองช่างหล่อหรือสวยเสียนี่กระไร 
คนเกิดปีนี้คิดว่าตัวเองต้องเริด เป็นหนึ่งเท่านั้น ถ้าเป็นสองรองใครเห็นทีจะทำใจลำบาก เพราะฉะนั้นถ้าคุณเป็นคนรักเดียวใจเดียว มั่นใจได้เลยว่าผูกมัดใจเขาได้แน่นอน แต่ถ้าไม่มาทั้งใจ ชาวปีม้าก็โบกมือลาไม่เหลือเยื่อใยทันที 
งานนี้ม้าสาวมักจะคึกกว่าม้าหนุ่ม เพราะพื้นดวงบ่งบอกว่าเธอใช้แฟนเปลืองเสียนี่กระไร ถ้าคิดจะรักสาวปีม้าก็ต้องเผื่อใจเอาไว้บ้าง

ลักษณะนิสัย
เป็นคนสนุกสนาน ร่าเริง เปิดเผย จริงใจ ชอบแสดงออก รักอิสระ ไม่ชอบยึดติดกับอะไรมากนัก มีเสน่ห์ สง่าผ่าเผย กระฉับกระเฉง มีพละกำลัง ชอบออกกำลังกาย ชอบการเดินทาง การผจญภัย กิจกรรมโลดโผน การท่องเที่ยว

มีความเชื่อมั่นในตนเองสูง มีความทะเยอทะยาน ทำทุกสิ่งทุกอย่างเพื่อตอบสนองความต้องการของตนเอง ทำงานได้ทั้งวัน ไม่รู้จักเหน็ดเหนื่อย เป็นนักกิจกรรมตัวยง ชอบงานสังคม 
มีเพื่อนฝูงมากมาย มีความรักที่โรแมนติก หวานแหวว แต่ถ้าคิดว่าไปด้วยกันไม่ได้จริงๆ ก็สามารถเลิกได้อย่างที่คาดไม่ถึงเลยทีเดียว

คนเกิดปีมะเมีย    เวลาประจำนักษัตร 11.01-13.00 น.     ทิศประจำตัวคือ ทิศใต้

คู่ฮะ  คือ มะแม        คู่ชง  คือ ชวด

ลักษณะนิสัย

- เป็นคนสนุกสนาน ร่าเริง เปิดเผย จริงใจ ชอบแสดงออก รักอิสระ ไม่ชอบยึดติดกับอะไรมากนัก
- มีเสน่ห์ สง่าผ่าเผย องอาจ
- ชอบออกกำลังกาย กระฉับกระเฉง มีพละกำลัง
- ชอบการเดินทาง ผจญภัย กิจกรรมโลดโผน การท่องเที่ยว
- มีความเชื่อมั่นในตนเองสูง มีความทะเยอทะยาน ทำทุกสิ่งทุกอย่างเพื่อตอบสนองความต้องการของตนเอง
- ทำงานได้ทั้งวัน ไม่รู้จักเหน็ดเหนื่อย
- เป็นนักกิจกรรมตัวยง ชอบงานสังคม มีเพื่อนฝูงมากมาย จนบางครั้งก็มีเพื่อนๆ แอบอิจฉาอยู่ข้างๆ
- มีความรักที่โรแมนติก หวานแหววซะ แต่ถ้าคิดว่าไปด้วยกันไม่ได้จริงๆ ก็สามารถเลิกได้อย่างที่คาดไม่ถึงเลยทีเดียว
