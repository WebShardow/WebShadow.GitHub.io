# ราศีกรกฎ (Cancer)

ผู้ที่เกิดตั้งแต่วันที่ 21 มิถุนายน - 22 กรกฎาคม

ธาตุ : น้ำ
ดาวประจำราศี : ดวงจันทร์
สีประจำราศี : สีขาว

ชาวราศีกรกฎเป็นเหมือนแม่น้ำที่กว้างใหญ่ที่ให้ความชุ่มชื่นแก่ผู้คน ในขณะเดียวกันก็ให้ความวิปโยคแก่คนทั้งหลายได้เช่นเดียวกัน ความเป็นคนอ่อนไหว ดราม่าง่าย จุกจิกเกินไป ใจน้อยเกินพอดี อาจทำให้ชาวราศีกรกฎต้องพบกับเรื่องเสียใจและตัดสินใจผิดพลาดได้ง่าย มาคิดได้ก็เมื่อสายไป มักมีปัญหากับเพื่อนกับพี่น้องในเรื่องไม่เป็นเรื่อง ในชีวิตครอบครัวมักถูกกดดันหรือได้รับการข่มเหงจิตใจตั้งแต่อายุยังน้อย บางรายต้องออกจากอ้อมอกของครอบครัวไปก็มี หน้าที่การงานมักสู้ชีวิต เรียนไปด้วยทำงานไปด้วยก็เคยพบเห็นมามาก อาจต้องแต่งงานในขณะที่ยังไม่พร้อมจึงมีปัญหาตามมาอย่างไม่อาจหลีกเลี่ยง อย่างไรก็ดีสิ่งที่เด่นชัดในดวงชะตาของชาวราศีกรกฎส่วนมากก็จะเป็นการสร้างฐานะให้กับตนเอง สร้างความร่ำรวยมั่นคงได้ ทำกิจการส่วนตัวมักสำเร็จ ให้เช่าบ้านก็ถูกโฉลก

ลักษณะนิสัย :

- เป็นคนอ่อนไหว รักครอบครัว ชอบปกป้องคนรัก
- เป็นคนรักบ้าน ชอบอยู่ใกล้ชิดคนที่รัก
- เป็นคนมีอารมณ์อ่อนไหว ชอบเก็บตัว
- บางครั้งอาจเป็นคนขี้หึง หวงแหน
- เป็นคนมีจินตนาการสูง
