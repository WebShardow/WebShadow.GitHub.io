# ราศีเมถุน (Gemini)

ผู้ที่เกิดตั้งแต่วันที่ 21 พฤษภาคม - 20 มิถุนายน

ธาตุ : ลม
ดาวประจำราศี : ดาวพุธ
สีประจำราศี : สีเขียว

ชาวราศีมิถุนเป็นราศีธาตุลมชั้นที่สามของดวงโลกที่มีความผันผวนแปรปรวนสูงมาก มักหาความแน่นอนไม่ค่อยได้ ส่วนมากเป็นคนพูดจาดี หากไม่มีดาวร้ายนำหน้าดวงชะตาทำให้ดวงเสียหายแล้วมักจะมีจิตวิทยาในการพูดดีมาก สำหรับเรื่องการเงิน มีเงินไม่ขาดมือ มักมีรายได้ลับ ๆ รวมทั้งมีคนรักลับ ๆ ไม่เปิดเผย เรื่องความรักคนรักมักพบจากการทำงานร่วมกัน ชาวมิถุนชอบคนมีภูมิมีความรู้ ส่วนมากเนื้อคู่มีความรู้ดีปริญญาหลายใบ สุขภาพในช่วงปลายของชาวมิถุนมักมีปัญหาเรื่องเท้า ขา เข่า และหัวไหล่ จึงควรขยันออกกำลังกายแต่เนิ่น ๆ จะช่วยได้ กิจการงานที่เกี่ยวกับการให้ความรู้ งานการเรียนการสอน มักถูกโฉลก เราจึงพบว่าคนราศีนี้รักการเรียนรู้ตลอดชีวิต ในยามที่มีปัญหาชีวิตหากมีคนรู้ใจเข้ามาปลอบและให้ความช่วยเหลือ ชาวราศีมิถุนจะจดจำไม่ลืมเลือนไปตลอดชีวิต

ลักษณะนิสัย :

- เป็นคนฉลาด ช่างพูด ชอบเรียนรู้ เบื่อง่าย
- ชอบพูดคุย พบปะผู้คนใหม่ๆ
- เป็นคนมีความคิดสร้างสรรค์ ชอบคิดนอกกรอบ
- บางครั้งอาจเป็นคนช่างเม้าท์ พูดมาก
- เป็นคนขี้เบื่อ ชอบความตื่นเต้นเร้าใจ
