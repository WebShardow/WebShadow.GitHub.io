# ราศีเมษ (Aries)

(ผู้ที่เกิดตั้งแต่วันที่ 21 มีนาคม - 19 เมษายน)

ธาตุ : ไฟ
ดาวประจำราศี : ดาวพุธ
สีประจำราศี : สีแดง

ชาวราศีเมษเป็นธาตุไฟ แม่ธาตุที่เป็นต้นกำเนิดของไฟในอีกสองราศีคือสิงห์และธนู จึงพบว่าคนเมษมักมีความทะเยอทะยานสูง ต้องการเป็นหนึ่งเหนือคนอื่นมากที่สุด เรื่องนิสัยเอาแต่ใจตัวเองไม่ต้องพูดถึง เพราะมีอยู่แล้วค่อนข้างมาก กล้าหาญไม่กลัวตาย อารมณ์ร้อนชอบเอาชนะคนจึงทำให้มักมีปัญหากับเพื่อนร่วมงานอยู่บ่อยครั้ง กับพี่น้องก็ไม่ค่อยลงรอย มักมีปากเสียงกันเป็นประจำ ยิ่งหากพี่น้องชอบเล่นการพนันหรือมัวเมาในอบายมุขยิ่งคุยกันไม่รู้เรื่อง ความรักของชาวราศีนี้มักชอบคนหน้าตาดีสวยหล่อ แต่มักเจอคนรักที่ใช้เงินเก่ง ฟุ่มเฟือย เรื่องเด่นของชาวราศีเมษคือหน้าที่การงานที่มั่นคง สร้างความสำเร็จให้ตัวเองได้ แม้จะเปลี่ยนงานบ่อยครั้งแต่ทั้งหมดก็เป็นไปเพื่อความก้าวหน้าในชีวิต

ลักษณะนิสัย :

- เป็นคนกล้าหาญ รักอิสระ ใจร้อน ชอบความท้าทาย
- ชอบความตื่นเต้นเร้าใจ ชอบลองสิ่งใหม่ๆ
- ชอบเป็นผู้นำ ชอบควบคุมสถานการณ์
- บางครั้งอาจใจร้อน หุนหันพลันแล่น อารมณ์ร้อน
- เป็นคนตรงไปตรงมา พูดจาขวานผ่าซาก
