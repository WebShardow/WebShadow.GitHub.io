# ปีระกา หรือปีไก่

สำหรับคนที่เกิดในปีระกานั้น มักเป็นพวกที่ตรงไปตรงมา คิดอะไรก็พูดออกไปแบบนั้นไม่อ้อมค้อม มีสกิลวาทศิลป์เป็นเลิศ มีความสามารถในการชักจูงใจ หว่านล้อม และโน้มน้าวจิตใจผู้อื่น 
เป็นคนที่ชอบเข้าสังคม วางตัวได้ดี มีมาดอยู่ตลอดเวลา เจ้าระเบียบ มีการวางแผนล่วงหน้า มีหัวอนุรักษ์นิยม จะจู้จี้ ขี้บ่น ชอบจิกเหมือนไก่บ้างในบางครั้ง คนที่เกิดในปีนี้จะมีจิตใจเอื้ออารี 
มีความกล้าหาญอยู่ในตัวเองไม่น้อย และมีความก้าวร้าวแบบเงียบๆ แต่ก็มีความมองโลกในแง่ดีอยู่นะ ชอบสังเกตสิ่งต่างๆหรือเรียกง่ายๆว่าชอบจับผิดนั่นเอง
 
ปีระกา : จิตใจเอื้ออารี หาญกล้า มีลูกบ้าในตัว ตรงต่อเวลา ใจคิดอะไร ปากว่าอย่างนั้น มาดเท่ตลอดปี เป็นลูกคุณนาย นามสกุลประณีต หยิ่งทระนง ไม่แคร์ใคร แสวงหาสิ่งที่ดีที่สุดเท่านั้น 
ควบคุมผู้อื่นได้อย่างแนบเนียน ไม่รอมชอม ผิดก็ว่าผิด อยากเป็นคนเด่นดังในสังคม รักอิสระ แต่มีกฏระเบียบสูง ดื้อดึง ก้าวร้าวเงียบๆ แต่มองโลกในแง่ดี และก็มีอารมณ์เพ้อฝันไม่น้อยเลยนะ 
สนุกกับการโต้เถียงปะทะคารม ช่างสังเกต ช่างจับผิด มีน้ำใจ ไม่ทิ้งเพื่อน เจ้าชู้ รักคนง่าย

ใจซื่อ มือสะอาด หงุดหงิดง่าย แต่ก็ควบคุมอารมณ์ได้ เป็นนักต่อสู้ รู้จักคิดและมองการณ์ไกล เชื่อถือได้เสมอ มีความสามารถในทางศิลปะ รักสวยรักงาม ชมได้ แต่อย่ามาติกันนะ ช่างคิด 
ช่างสะเทือนใจ หวังให้แฟนเป็นดั่งใจทุกอย่าง บางครั้งก็ดูเรื่องมากกว่าเพื่อนๆ

คำเปรียบเทียบของคนโบราณ สำหรับคนเจ้าชู้ประเภทหนึ่งเหมือนไก่แจ้ แสดงว่าธรรมชาติของไก่ต้องมีกุ๊กกิ๊กเป็นเรื่องธรรมดา หนุ่มสาวชาวราศีนี้จะมีบ้างก็จะเป็นไรไปนะ 
หนุ่มสาวปีไก่ไม่เคยห่างหายจากความรัก เวลารักใครแล้ว เขาจะให้เกียรติและความสำคัญกับคนรักมาก คอยดูแลเอาใจใส่แม้กระทั่งความรู้สึกเล็กน้อยก็คอยเก็บตกอยู่เสมอ 
เขาและเธอมีลักษณะเด่นอย่างหนึ่งคือ ตื๊อเก่งชะมัด ถ้าลองได้ปิ๊งใครแล้วรับรองเช้า-เย็นและทุกเทศกาล เขาไม่เคยลืมที่จะแวะเวียนหรือซื้อของขวัญติดไม้ติดมือให้กับคนที่เขารักไม่ว่างเว้น 
หนุ่มสาวปีระกาเป็นคู่รักที่น่ารักมาก เขามักจะเติมสีสันให้กับชีวิตรักอยู่เสมอทั้งนอกบ้านและในบ้าน หรือแม้แต่เรื่องบนเตียงนอน เรื่องนอกใจหรือแบ่งปันความรักให้คนอื่นแทบจะไม่มี 
ข้อผิดพลาดของคนเกิดปีไก่ในเรื่องความรักก็คือ การมองข้ามสิ่งเล็ก ๆ น้อย ๆ บางอย่างไป ถ้าได้แฟนที่ไม่เข้าใจกัน เรื่องก็อาจบานปลายกลายเป็นเรื่องราวใหญ่โตไปได้โดยไม่รู้ตัว 
คนเกิดปีไก่ชอบมองโลกในแง่ดี จนบางทีก็เกินไป จึงทำให้ผิดหวังในเรื่องความรักอยู่บ่อย ๆ บางทีเพื่อนมาแย่งแฟนก็แสนจะปวดใจทีเดียว

ลักษณะนิสัย
เป็นคนมีระเบียบแบบแผน ยึดถือแบบประเพณีดั้งเดิม ออกจะเป็นคนหัวโบราณหน่อยๆ จู้จี้ ขี้บ่น หงุดหงิดง่าย เป็นนักเจรจาชั้นยอด เป็นนักวิจารณ์ตัวยง มีความสามารถในการขุดคุ้ย 
หาจุดอ่อนของคู่อริได้ดี และก็โจมตีได้อย่างมีชั้นเชิง

มีความสามารถในการชักจูงใจ หว่านล้อม โน้มน้าวจิตใจของผู้อื่น ช่างสังเกต จนบางทีก็ดูเหมือนจะเป็นพวกที่ชอบจับผิด

การทำงานมักเล็งผลเลิศเสมอ มักมีมุมมองที่แปลกแตกต่างไปจากคนอื่น มีความสามารถคิดในมุมกลับได้ดี ให้คำปรึกษาแก่ผู้อื่นได้ดี

คนเกิดปีระกา  เวลาประจำนักษัตร 17.01-19.00 น.  ทิศประจำตัว ตะวันตก

คู่ฮะ คือ  มะโรง      คู่ชง คือ เถาะ

 ลักษณะนิสัย

- เป็นคนมีระเบียบแบบแผน ยึดถือแบบประเพณีดั้งเดิม ออกจะเป็นคนหัวโบราณหน่อยๆ จู้จี้ขี้บ่น ชอบจิกๆ อารมณ์หงุดหงิดง่าย
- มีมาดเนี้ยบ วางตัวได้ดี เจ้าชู้ด้วยนะ
- เป็นนักเจรจาชั้นยอด เป็นนักวิจารณ์ตัวยง นักโต้วาทีชั้นยอด มีความสามารถในการขุดคุ้ย หาจุดอ่อนของคู่อริได้ดี และก็โจมตีได้อย่างมีชั้นเชิง
- มีความสามารถในการชักจูงใจ หว่านล้อม โน้มน้าวจิตใจของผู้อื่น
- ช่างสังเกต จนบางทีก็ดูเหมือนจะเป็นพวกที่ชอบจับผิดไป เอาเป็นว่าชาวปีระกา ถ้าไปแข่งขันจับผิดภาพล่ะก้อ โอกาสที่จะได้ที่ 1 เป็นไปได้สูงมาก
- การทำงานมักเล็งผลเลิศเสมอ มักมีมุมมองที่แปลกแตกต่างไปจากคนอื่น มีความสามารถคิดในมุมกลับได้ดี โดยเฉพาะมุมมองเชิงลบ ก็เข้าทำนองที่ว่า มองเชิงบวก คิดสร้างเครื่องบิน มองเชิงลบ คิดสร้างร่มชูชีพ
- ให้คำปรึกษาแก่ผู้อื่น ในเชิงป้องกันได้ดีทีเดียว
