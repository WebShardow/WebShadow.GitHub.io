# ราศีมีน (Pisces)

ผู้ที่เกิดตั้งแต่วันที่ 19 กุมภาพันธ์ - 20 มีนาคม

ธาตุ : น้ำ
ดาวประจำราศี : ดาวเนปจูน
สีประจำราศี : สีน้ำเงินเข้ม

ชาวราศีมีนเป็นธาตุน้ำในเรือนวินาศของดวงโลก จึงทำให้ท่านชอบค้นคว้าวิจัย ชอบเก็บตัว ชอบทำงานเบื้องหลัง และยังชอบเรื่องลึกลับ เช่น เรื่องผี เรื่องราวด้านจิตศาสตร์ คนมีนมักมีนิสัยสู้ชีวิต สู้เงียบ ๆ สู้ลำพัง มักมีหนี้ตั้งแต่อายุยังน้อย ทว่าส่วนใหญ่เป็นไปเพื่ออนาคต เช่น เป็นหนี้เรื่องบ้าน เรื่องการเรียนการศึกษา หนี้เรื่องธุรกิจการงาน เป็นต้น เรื่องของความรักชาวราศีมีนหลีกเลี่ยงเรื่องชู้สาวได้ยาก หลายคนแต่งงานตั้งแต่อายุยังน้อย อาจพบรักกับคนอายุมากกว่า ถ้าไม่ระวังอาจมีเรื่องอื้อฉาว บางรายมีครอบครัวในระหว่างเรียน ความรักค่อนข้างผันผวนแปรปรวน กับคนรักคนแรกมักเลิกราหย่าร้าง คู่ครองคนที่สามที่สี่จึงจะดีและมั่นคง บุตรหลานบริวารพึ่งได้ สามารถปกครองบริวารได้โดยใช้พระคุณมากกว่าพระเดช การโอนอ่อนผ่อนตามคนรอบข้างจะทำให้ท่านเอาชนะใจคนได้

ลักษณะนิสัย :

- เป็นคนอ่อนไหว โรแมนติก ชอบจินตนาการ
- ชอบความฝัน ชอบโลกแห่งความฝัน
- เป็นคนมีจิตใจดี ชอบช่วยเหลือผู้อื่น
- บางครั้งอาจเป็นคนโลกสวย คิดมาก
- เป็นคนมีจินตนาการสูง
- อย่างไรก็ตาม แม้ลักษณะนิสัยของชาว 12 ราศีต่าง มาจากความเชื่อว่าเกิดจากอิทธิพลของดาวแต่ละดวงที่มีพลังงานและคุณสมบัติที่แตกต่างกัน จึงส่งผลต่อลักษณะนิสัยของราศีต่างๆ แต่นั่นก็เป็นเพียงการคาดการณ์เท่านั้น แต่ละคนย่อมมีบุคลิกภาพที่แตกต่างกันไป ขึ้นอยู่กับปัจจัยอื่นๆ อีกมากมาย เช่น สภาพแวดล้อม ประสบการณ์ชีวิต และปัจจัยทางพันธุกรรม
