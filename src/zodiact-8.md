# ราศีสิงห์ (Leo)

ผู้ที่เกิดตั้งแต่วันที่ 23 กรกฎาคม - 22 สิงหาคม

ธาตุ : ไฟ
ดาวประจำราศี : ดวงอาทิตย์
สีประจำราศี : สีเหลือง

ราศีสิงห์เป็นคนธาตุไฟชั้นที่สองต่อจากราศีเมษ จึงทำให้ท่านมีความทะเยอทะยานเช่นเดียวกัน เพราะนั่นคือลักษณะเด่นของธาตุไฟ ชีวิตจึงไม่ค่อยหยุดนิ่ง มีเรื่องให้ต้องทำตลอดชีวิต หน้าที่การงานจึงต้องการสิ่งใหม่และมีจินตนาการสูง อาจเอาแต่ใจตัวเองบ้างแต่ในที่สุดแล้วก็จะแพ้คนใจดีมีเมตตา ค่อนข้างประสบความสำเร็จในอาชีพการงาน การเงินมีใช้ไม่ขาดมือ เป็นคนขยันทำมาหากิน แต่เรื่องหนึ่งที่ชาวราศีสิงห์มักพบกับความผิดหวังก็คือเรื่องราวของความรัก ชาวราศีสิงห์มักไม่สมหวังในเรื่องครอบครัวและชีวิตคู่ บางคนอาภัพพี่น้อง บางคนไม่มีแม้แต่ญาติที่จริงใจ บางคนรักใครไม่เคยสมหวังเลยสักครั้ง แต่งงานไปก็เลิก แนวทางแก้ไขคือพยายามรักษาศีลห้าให้มั่นคง จะช่วยให้ปัญหาต่าง ๆ ในเรื่องชีวิตคู่และครอบครัวทุเลาเบาบางลงได้

ลักษณะนิสัย :

- เป็นคนมั่นใจ กล้าแสดงออก รักความสนุกสนาน
- ชอบเป็นจุดสนใจ ชอบเป็นที่ชื่นชม
- เป็นคนมีเสน่ห์ เป็นที่รักของผู้อื่น
- บางครั้งอาจเป็นคนหลงตัวเอง ชอบอวด
- เป็นคนชอบความท้าทาย
