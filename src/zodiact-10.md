# ราศีตุลย์ (Libra)

ผู้ที่เกิดตั้งแต่วันที่ 23 กันยายน - 22 ตุลาคม

ธาตุ : ลม
ดาวประจำราศี : ดาวศุกร์
สีประจำราศี : สีชมพู

คนราศีตุลย์เกิดในเรือนปัตนิของโลกที่มีดาวศุกร์เป็นดาวเจ้าของราศี จึงเป็นผู้ที่รักสวยรักงามและชอบด้านการแสดงศิลปะดนตรีมากที่สุดราศีหนึ่ง ด้านจิตใจมักจะรักอิสรเสรี ไม่ชอบอยู่ใต้อาณัติใคร ช่วงวัยหนึ่งของชีวิตอาจต้องออกจากอ้อมอกพ่อแม่หรือย้ายถิ่นฐานไปอยู่ที่ใหม่ และจะพบจุดเปลี่ยนครั้งสำคัญของชีวิตในช่วงอายุ 20 ปีและ 40 ปี ด้านอาชีพนั้นเลือกเป็นเซลส์ ทำงานการตลาด หรือทำธุรกิจค้าขายก็ถูกโฉลก ชาวราศีนี้ไม่ชอบการทำงานประเภทนั่งอยู่กับที่ ไม่มีโอกาสพบปะผู้คน หากต้องทำก็ไม่รุ่ง ชีวิตความรักมักเจอคนรักใช้เงินเก่ง และคนรักทำงานคนละเวลา อยู่ด้วยกันแต่เจอกันไม่เต็มที่ คนตุลย์เป็นนักประนีประนอม ไม่ชอบแตกหัก การสร้างฐานะมักไปเรื่อย ๆ ไม่รีบร้อน แต่ก็จะมีความมั่นคงได้ในที่สุด

ลักษณะนิสัย :

- เป็นคนยุติธรรม รักสวยรักงาม ชอบความโรแมนติก
- ชอบความสมดุล ชอบความยุติธรรม
- เป็นคนชอบศิลปะ ชอบความงาม
- บางครั้งอาจเป็นคนลังเล ไม่สามารถตัดสินใจได้
- เป็นคนชอบความหรูหรา
