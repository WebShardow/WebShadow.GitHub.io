# ปีขาล หรือปีเสือ

สำหรับคนที่เกิดในปีขาลนั้น จะเป็นคนที่ตรงไปตรงมา ไม่อ้อมค้อมให้เสียเวลา จนบางครั้งก็ทำให้คนอื่นไม่ชอบได้ มีความเป็นผู้นำสูง กล้าหาญ เชื่อมั่นในตัวเองสูง เป็นคนโผงผาง 
ใจร้อน ตัดสินใจอะไรไว ไม่ค่อยรอบคอบสักเท่าไหร่ เป็นคนที่ตื่นตัวและทำอะไรเร่งรีบอยู่ตลอดเวลา มีน้ำใจ ชอบช่วยเหลือ รักความท้าทาย ชอบแสวงหาความแปลกใหม่ รักอิสระ ชอบการผจญภัย

ปีขาล : มีความนับถือตัวเองสูง รักงาน จริงใจใสซื่อ กล้าทำในสิ่งแตกต่าง มาดดี มีแต่คนอยากคบ เป็นนักปฏิวัติ ไม่กลัวความล้มเหลว หงุดหงิดง่าย แต่ไม่งอนใครนาน 
ชอบแสวงหาความแปลกใหม่ ท้าทาย บางครั้งก็ดันทุรังสูง รักเด็ก อยากรู้อยากเห็น เรียนรู้เร็ว วู่วาม แต่ก็มีความอ่อนโยน มากด้วยน้ำใจไมตรี มีอารมณ์ละไม ชอบศิลปะ 
สนุกกับโชคชะตา ไม่กลัวล้มเหลว ชอบเล่นกีฬา ชอบผจญภัย

มักรีบด่วนตัดสินใจ สนุกกับเรื่องท้าทายได้ทุกเมื่อ รักอิสระ แต่ก็มีวินัยในการดำรงชีวิต ยามโกรธ โทสะแรง แก้ปัญหาได้เอง มักเสียใจลึก แต่ก็ฟื้นตัวได้เร็ว ไม่ชอบงอมืองอเท้าพึ่งพาใคร 
ทะเยอทะยานสูง ใจบุญสุนทาน ขี้หวงขี้หึง รักง่าย รักร้อนแรง

ทายนิสัย คนปีขาล

แม้เป็นเสือที่มีเขี้ยวเล็บแพรวพราว แต่ชาวปีขาลกลับมีความอ่อนไหวในเรื่องความรัก จึงไม่น่าแปลกที่แวดวงคนเกิดปีนี้จะอบอวลไปด้วยความรักอย่างมากมาย 
แต่กว่าจะหารักแท้หรือที่จะเป็นคู่ชีวิตก็ยากเต็มที เพราะความเป็นเสือซึ่งก็บอกยี่ห้ออยู่แล้วว่า ทั้งเขาและเธอรับรองคุณภาพของความเจ้าชู้ได้ทุกคน 
จะมากหรือน้อยก็ขึ้นอยู่กับความร้อนแรงของวันเกิดและเดือนเกิดอีกที คนเกิดปีขาลเป็นคนที่เริ่มต้นใหม่กับความรักได้เสมอ เข้าทำนองอกหักดีกว่ารักไม่เป็น 
ลูกเล่นในเรื่องความรักความใคร่แพรวพราว คารมคมคายน่าหลงใหล คนเกิดปีนี้จึงทำให้คนรักได้ไม่ยากเย็น หนุ่มสาวปีขาลไม่ชอบหลอกตัวเอง เป็นคนใจแข็งปานเหล็ก 
เรียกว่าต่อให้รักขนาดไหน ถ้ามีสิ่งที่ไม่พอใจมากระทบความรู้สึก ประเภทที่รับไม่ได้ก็ตัดใจได้ทันทีเหมือนกัน ลักษณะเฉพาะตัวที่เด่น ๆ ของเขาอีกอย่างหนึ่งก็คือ ความเป็นคนช่างสังเกต 
แม้ต่อหน้าเหมือนไม่ใส่ใจอะไรเลย แต่ถ้าเป็นคนที่ถูกใจใครจะจับตาคนคนนั้นประเภทไม่ให้พลาดเลยทีเดียว คนปีเสือมักจะมีเรื่องประหลาดเกี่ยวกับความรักเกิดขึ้นกับเขาอยู่เสมอ 
ถ้าเขาหลงรักใครก็จะหัวปักหัวปำประเภทเอาช้างมาฉุดก็ไม่อยู่ แต่สำหรับความผิดหวังแล้วเป็นคนละเรื่อง เมื่ออกหักก็จะจากไป ไม่ให้ความทุกข์ตามไปด้วยเป็นอันขาด

คนเกิดปีขาล
เวลาประจำนักษัตร 03.01-05.00 น.

ลักษณะนิสัย
มีความทะเยอทะยานสูง มีความมุมานะ เชื่อมั่นในตัวเองสูง ไม่ยอมอ่อนข้อให้ใครง่ายๆ คิดเร็ว ทำเร็ว ทำให้บางครั้งก็ตัดสินใจบางอย่างผิดพลาดไป รักอิสระ

ไม่ชอบงานที่มีพิธีรีตองมากๆ หงุดหงิดง่าย เป็นคนจริงใจ เปิดเผย ตรงไปตรงมา มีเสน่ห์ แต่ก็ยังมีความน่ายำเกรง ชอบความสนุกสนาน โลดโผน เสี่ยงภัย

คนเกิดปีขาล      เวลาประจำนักษัตร 03.01-05.00 น

ทิศประจำตัวคือ   ทิศตะวันออก , ตะวันออกเฉียงเหนือ

คู่ฮะ คือ กุน             คู่ชง คือ วอก

ลักษณะนิสัย

- ตามความเชื่อของชาวจีน เชื่อกันว่า ถ้าคนเกิดปีขาลพักอาศัย อยู่บ้านหลังไหนก็ตาม ก็จะมีพลังพิเศษบางอย่าง ช่วยขจัดภยันตรายต่างๆได้ ไม่ว่าจะเป็นเรื่องฟืนไฟ ไฟไหม้ ,
โจรภัย หรือภูตผีปีศาจ ก็มิอาจกล้ำกราย เข้ามาทำร้าย ทำลายผู้คนในเขตบ้านได้เลย
- ชาวปีขาล เป็นผู้ที่มีความทะเยอทะยานสูง มีความมุมานะที่จะผลักดันตัวเองให้ ก้าวขึ้นสู่ระดับที่สูงขึ้นไปเรื่อยๆ
- เชื่อมั่นในตัวเองสูง ไม่ยอมอ่อนข้อให้ใครง่ายๆ  ตัดสินใจรวดเร็ว คิดอะไรได้ ก็ทำเลยไม่รอช้า ด้วยรูปแบบการตัดสินใจอย่างนี้จึง ทำให้บางครั้ง 
ชาวปีขาลตัดสินใจบางอย่างผิดพลาดไป เพราะฉะนั้น ถ้าคุณต้องการคนที่ตัดสินใจเร็ว ทำงานประทับใจลูกน้องชาว ปีขาลก็ดูจะเหมาะสมไม่น้อยเลยทีเดียว
- รักอิสระ ไม่ชอบงานที่มีพิธีรีตองมากๆ เพราะฉะนั้น ถ้างานใดมีลักษณะเป็นทางการมากๆ คุณก็จะเห็นชาวปีขาลอยู่ในงานน้อยมากและค่อนข้างจะเป็นคนที่หงุดหงิดง่าย 
ถ้าได้โมโหโกรธใครขึ้นมาละก้อ ตัวใครตัวมันนะครับ
- ชาวปีขาล เป็นคนจริงใจ เปิดเผย ตรงไปตรงมา  มีเสน่ห์ เป็นที่น่าประทับใจแก่คนรอบข้าง ที่ได้รู้จัก แต่ในขณะเดียวกันก็แฝงความน่ายำเกรง
- ชอบความสนุกสนาน โลดโผน เสี่ยงภัย
